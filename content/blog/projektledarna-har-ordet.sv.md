---
title: Äntligen på plats igen!
post_image: /img/uploads/projektledarna.jpg
body_text: >-
  Visste vi vad vi gav oss in på när vi i april 2022 tackade ja till våra
  positioner som projektledare och projektkoordinator? Absolut inte. Är vi
  tacksamma för alla utmaningar och lärdomar vi fått på vägen? Absolut. Är det
  här det mest givande projektet som vi har arbetat med? Tveklöst.\

  \

  Årets Systemvetardag präglas av ett ord; Nystart. Sen vi klev på som projektledning har vi påbörjat ett efterlängtat arbete med att rebranda mässan, något som vi såg som en självklarhet efter två år av en mässa i ett digitalt- och hybridformat. Nu är vi äntligen på plats igen med en fysisk mässa! Den grafiska profilen är utbytt, mässgolvet ser annorlunda ut och hemsidan är uppdaterad. Vi har ifrågasatt gamla strukturer och vågat tänka nytt. Samtidigt har vi fördjupat givande samarbeten för att få en så levande mässa som möjligt. I år lägger vi en helt ny grund för kommande års Systemvetardagar!\

  \

  Vi har även påbörjat arbetet med att göra en mer miljömedveten mässa. Den tryckta katalogen är utbytt mot en digital. De stora monterväggarna är utbytta mot ljuddämpande mattor. Lunchen som serveras till alla som arbetar med mässan och alla som ställer ut under dagen är vegansk. Många bäckar små blir en å och om några år kommer stegen vi tar idag bidra till ett bättre samhälle.\

  \

  Att driva ett projekt av denna kaliber, med den omfattningen och mängden personer som det innebär är en otrolig utmaning, och vi är oerhört stolta över det arbete som alla har gjort.\

  \

  Vi är otroligt glada över att få välkomna över 50 företag till NOD-huset den 15e februari, och hoppas på många givande inspirerande möten.\

  \

  Varmt välkomna till Systemvetardagen\

  \

  **Alex Littorin**\

  Projektledare\

  [LinkedIn](https://www.linkedin.com/in/alex-littorin-6a7907bb/) \

  \

  **Josefin Lundgren**\

  Projektkoordinator\

  [LinkedIn](https://www.linkedin.com/in/josefinlundgren/)
date_of_creation: 2023-02-11T19:59:08.210Z
---
